<!DOCTYPE HTML PUBLIC "-//W3C//DTD HTML 4.01 Transitional//EN"><head>
<meta http-equiv="Content-Type" content="text/html; charset=UTF-8">
<title>Regiuni</title>
<link type="text/css" rel="stylesheet" href="style.css">

<style>body {scrollbar-face-color: #FFCC99;
             scrollbar-shadow-color: #663333 ;
             scrollbar-highlight-color: #663333  ;
             scrollbar-3dlight-color: #663333 ;
             scrollbar-darkshadow-color: #663333  ;
             scrollbar-track-color: #EEDD99;
             scrollbar-base-color: #FFCC99 ;             
             scrollbar-arrow-color: #663333  ; 
             scrollbar-background-color: #FFCC99 ;
             scrollbar-front-color: #663333 ;}
</style>

</head>
<body background="images/bgr_c.jpg">

<h2 align="center">Ce cuvânt scurt și ce bogăție
de înțelesuri!</h2>
<li>HYGGE s.f. Arta de a crea intimitate; o calitate a prezenței noastre și o trăire a comuniunii cu ceilalți. „Suntem toți acasă, bem ciocolată caldă și ne ascundem sub păturici de frigul de afară. Ce poate fi mai hygge de atât?”
<ul>În Danemarca, unde iernile sunt aprige și nopțile lungi, locuitorii și-au creat propria reţetă a fericirii. Una care depinde doar de ei, nu de ce le oferă exteriorul. Așa a apărut fenomenul hygge. Ca un antidot la sentimentul că ești prizonier în propria casă.
<br><br>
Bogăția de înţelesuri pe care o surprinde acest cuvânt de doar 5 litere este fascinantă. Orice gâdilă plăcut simţurile poate fi hygge: moliciunea unui pulovăr, sunetul lemnelor care ard mocnit, mirosul proaspăt al ploii, lumina blândă a lumânărilor, îmbrăţișarea strânsă a unor șosete groase.
<br><br>
Activităţile care aduc confort sufletesc sunt și ele hygge: schimbatul în cei mai comozi și urâței pantaloni, frământatul lent al aluatului de pâine, privitul din canapea al emisiunii preferate, gătitul cinei împreună cu cei mai apropiați prieteni.
<br><br>
Bomboanele și prăjiturile sunt hygge. La fel și băuturile calde: ceaiul, cafeaua, ciocolata fierbinte și vinul fiert.
<br><br>
O pisică pufoasă care vine și îţi face cozonaci cu lăbuţele în braţe? Hygge. Un pervaz cu perne și păturici, încălzit de caloriferul de dedesubt, de la care poţi privi viscolul de afară? Atât de hygge!
<br><br>
<li>Cuvântul hygge e asociat cu Danemarca, dar sentimentele pe care le evocă apar și în vocabularul altor ţări. În Norvegia, "koselig" are un înțeles similar, dar pune mai mult accent pe componenta socială - familiaritatea pe care o simţi alături de cei în faţa cărora îţi lași liniștit garda jos. În Olanda e foarte "gezellig" să te adăpostești de o ploaie torențială într-un bar cu muzică retro și să comanzi o bere artizanală.
<br><br>
În funcție de visurile și aspirațiile locuitorilor, fiecare termen echivalent surprinde o altă nuanță.
<br><br>



</body>
</html>
